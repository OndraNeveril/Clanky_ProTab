MaSo, známé mylně téže jako maso, je entita neznámého původu, o níž mnoho není známo. Jisté je jen to, že pokud se k MaSu přidá i ŠpeNátek, jedná se o kombinaci stejně úžasnou, jako je život a negace splátek. Co je na této entitě tak úžasného, nikdo dosud neví. Možná to ale souvisí s kantýnou v Senátu Parlamentu České republiky.

Původ MaSa

Poté, co již výzkum Másla ztratil v očích máslologů smysl, elegantně vyškrtli ze svého názvu jedno písmeno a začali zkoumat právě MaSo a to, jakým způsobem zlepšuje život. Některé z nich napadlo, že MaSo může mít analogický původ, jako maso. Protože již nyní lze považovat hovězí za prakticky vyhubený druh, nejoblíbenějším zdrojem masa se stalo prase. Proto někteří nově ustanovení masologové přišli s ideou, že i za MaSem stojí nějaké PraSe. Jak s tím souvisí senát masologové dlouho nemohli pochopit, dokud jim průměrný český občan nevysvětlil, že v senátu to je samá SviNě. 
