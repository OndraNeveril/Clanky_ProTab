KSP, neboli Kulturní sdružení PÁRA, je revanšistický spolek satanistů, který byl založen roku 1976, protože satan jim vnukl vizi o tom, že o 11 let později vznikne Korespondenční seminář z programování, a nařídil jim, aby jejich bohulibou činnost narušovali svými temnými rituály. Mezi ně patří například nezákonné okupování a následná anexe domény ksp.cz. Jejich motivace neustupuje ani po téměř padesáti letech, sami se v ní utužují pravidelnými satanistickými obřady, známými též jako Řádná schůze, jejichž cílem je prokletí Korespondenčního semináře z programování. Je vědecky dokázáno, že nikdo z těchto satanistů v životě nepoznal Klacík a velká moudra s ním spojená, ani nehrál Máslo. Nelze ovšem dokázat, že by se vyhýbali MaSu a ŠpeNátku. Ano-li, jsou odsouzeni věčnému zatracení. Legendy praví, že jednoho dne jejich satanistické hnízdo, podporované hovězí lobby, za zvuku WOLOLO! zničí samotný Velký Klacík a opět zavládne dobro, opět budou všichni stavět klacíkové chrámy a doména ksp.cz se vrátí právoplatným majitelům. 
