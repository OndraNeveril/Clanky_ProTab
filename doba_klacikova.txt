Nejstarší známá epocha lidstva byla Doba klacíková, jíž předcházelo pouze stvoření naší ploché Země Velkým Klacíkem. Tato doba je dnes již dávno ztracená, zatím všechna následující období byla zaostalejší než Doba klacíková, přestože dnes se hlavně zásluhou klacíkologů blížíme poznání podstaty Klacíku.

Klacíková civilizace

Díky Klacíku byla tato civilizace nejvyspělejší známou civilizací na naší ploché Zemi. Mnoho o ní není známo, historici zkoumající Dobu klacíkovou se opírají převážně o práci klacíkologů a máslologů, kvůli čemuž jimi zbytek vědecké obce opovrhuje a žije v bludu. Jisté je jen to, že Klacík v nějaké podobě přežil do dnešních dní a občas se sám odněkud zjeví, aby konal Klacíkové dobro (viz Klacíkologie). Z nehmotného dědictví Doby klacíkové do dnešních dnů přežila hra Máslo a také postup výroby Másla.

Zánik Doby klacíkové

Doba Klacíková, jejíž začátek nelze určit, protože tehdejší obyvatelé nepředpokládali, že jejich civilizace skončí, a tak neměli zapotřebí bezpečně archivovat záznamy, a Pražáci (viz Máslo) to neuměli, zřejmě skončila 19:37:01 21. 4. roku 3 141 592 př. n. l. +- 10 000 000 let. Stalo se to kvůli přemnožení hovězího dobytka, jež byl díky hře Máslo velice populární a postupně převzal vládu nad lidmi, jimž nezbylo nic, než si hrát s kamením. 
