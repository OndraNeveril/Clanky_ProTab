Máslo? Máslo! MÁSLO?!? MMMÁÁÁSSSLLLOOO!!!

Původ Másla

Máslo je hra, již vymyslel hovězí dobytek již v Době Klacíkové, aby zvýšil svou popularitu mezi tzv. Prazemědělci, dnes známí též jako Pražáci, nejzaostalejší částí Klacíkové populace, již se zabývali pobíráním dotací za to, že si hrají na venkově s kytičkami a zvířátky a nikoho moc neotravují. Vedlejším produktem této hry je živočišný tuk v pevné podobě, který byl podle této hry pojmenován, a jež přežil zánik civilizace Doby Klacíkové. Tento produkt následně získával vítěz hry, jako kompenzaci za zničené hlasivky.

Po skončení Doby Klacíkové bylo jak Máslo, tak i máslo na dlouhé roky zapomenuto lidmi, kteří si teprve začínali hrát s kamením. Hovězí dobytek (pražsky krávy) ovšem nezapomněl na dobu svého největšího rozmachu, a tak si na konci Doby kamenné domestikoval lidi a dokonce i Pražáky. Ti se postupně naučily připravovat máslo, ovšem Máslo mělo zůstat navždy zapomenuto.

Máslologie

Spolu s rozvojem Klacíkologie nastal nedávno i rozvoj nového vědního oboru, známého jako Máslologie. Cílem vědců bylo přijít na to, jaký je smysl másla a proč se poslední miliony let tak daří hovězímu dobytku. Objev Másla a odhalení hovězího spiknutí tak na sebe nenechal dlouho čekat. Díky obětavé práci těchto dobrovolníků tak dnes i my můžeme hrát tuto skvělou hru. Následujícími úkoly máslologů jsou propagace starodávné hry, jež je možná spolu s Klacíkem jediným pozůstatkem Doby Klacíkové. Dalším cílem je přesvědčit populaci, včetně Pražáků, k vyšší konzumaci hovězího masa, až do úplného vybití tohoto zlovolného druhu, jehož jedinými dobrými činy jsou vymyšlení hry Máslo a nechání se pojídat k obědu spolu s knedlíkem. Poté budeme konečně opět svobodní a budeme se moci plně věnovat zkoumání Klacíku, abychom se přiblížili vyspělosti Doby klacíkové.

Jak hrát Máslo?

Když se oprostíme od temné historie této hry, jejímž jediným cílem bylo ovládnutí lidstva dobytkem, jedná se o velice zábavnou aktivitu. Je velice jednoduchá, cílem je zařvat Máslo tak nahlas, že ostatní vzdají svou účast ve hře. Je vědecky dokázáno (i když to dalo máslologům velmi zabrat), že existuje přímá úměrnost mezi schopností jedince hru vyhrát a jeho mírou autismu. To je dáno opět původem hry a jejími prvotními hráči, Pražáky. Výherní strategií může být vhodné využití pomůcek, typu špunty do uší, další výhodou je i zapojení se v pozdní fázy hry, kdy již mají protihráči opotřebované hlasivky. 
